Carissime donne, sì per le parole de’ savi uomini udite e sì per le cose da me molte volte e vedute e lette estimava io che lo ’mpetuoso vento ed ardente della ’nvidia non dovesse percuotere se non l’alte torri o le piú levate cime degli alberi: ma io mi truovo della mia estimazione ingannato. Per ciò che, fuggendo io e sempre essendomi di fuggire ingegnato il fiero impeto di questo rabbioso spirito, non solamente pe’ piani, ma ancora per le profondissime valli mi sono ingegnato d’andare; il che assai manifesto può apparire a chi le presenti novellette riguarda, le quali non solamente in fiorentin volgare ed in prosa scritte per me sono e senza titolo, ma ancora in istilo umilissimo e rimesso quanto il piú si possono: né per tutto ciò l’essere da cotal vento fieramente scrollato, anzi presso che diradicato, e tutto da’ morsi della ’nvidia esser lacerato non ho potuto cessare, per che assai manifestamente posso comprendere, quello esser vero che sogliono i savi dire, che sola la miseria è senza invidia nelle cose presenti. Sono adunque, discrete donne, stati alcuni che, queste novellette leggendo, hanno detto che voi mi piacete troppo e che onesta cosa non è che io tanto diletto prenda di piacervi e di consolarvi, ed alcuni han detto peggio: di commendarvi, come io fo. Altri, piú maturamente mostrando di voler dire, hanno detto che alla mia etá non istá bene l’andare omai dietro a queste cose, cioè a ragionar di donne o a compiacer loro. E molti, molto teneri della mia fama mostrandosi, dicono che io farei piú saviamente a starmi con le Muse in Parnaso che con queste ciance mescolarmi tra voi. E son di quegli ancora che, piú dispettosamente che saviamente   
\[p. [270](https://it.wikisource.org/wiki/Pagina:Boccaccio_-_Decameron_I.djvu/274) [modifica](https://it.wikisource.org/w/index.php?title=Pagina:Boccaccio_-_Decameron_I.djvu/274&action=edit)\]  
parlando, hanno detto che io farei piú discretamente a pensare donde io dovessi aver del pane che dietro a queste frasche andarmi pascendo di vento. E certi altri, in altra guisa essere state le cose da me raccontatevi che come io lo vi porgo, s’ingegnano in detrimento della mia fatica di dimostrare. Adunque, da cotanti e da cosí fatti soffiamenti, da cosí atroci denti, da cosí aguti strali, valorose donne, mentre io ne’ vostri servigi milito, sono sospinto, molestato ed infino nel vivo trafitto. 

Ma avanti che io venga a far la risposta ad alcuno, mi piace in favor di me raccontare, non una novella intera, acciò che non paia che io voglia le mie novelle con quelle di così laudevole compagnia quale fu quella che dimostrata v’ho, mescolare, ma parte d’una, acciò che il suo difetto stesso sé mostri non esser di quelle; ed a’ miei assalitori favellando dico che

Nella nostra cittá, giá è buon tempo passato, fu un cittadino il quale fu nominato Filippo Balducci, uomo di condizione assai leggera, ma ricco e bene inviato ed esperto nelle cose quanto lo stato suo richiedea: ed aveva una sua donna la quale egli sommamente amava, ed ella lui, ed insieme in riposata vita si stavano, a niuna altra cosa tanto studio ponendo quanto in piacere interamente l’uno all’altro. Ora, avvenne, sí come di tutti avviene, che la buona donna passò di questa vita, né altro di sé a Filippo lasciò che un solo figliuolo di lui conceputo, il quale forse d’etá di due anni era. Costui per la morte della sua donna tanto sconsolato rimase quanto 

\[p. [271](https://it.wikisource.org/wiki/Pagina:Boccaccio_-_Decameron_I.djvu/275) [modifica](https://it.wikisource.org/w/index.php?title=Pagina:Boccaccio_-_Decameron_I.djvu/275&action=edit)\]

mai alcuno altro, amata cosa perdendo, rimanesse; e veggendosi di quella compagnia la quale egli piú amava rimaso solo, del tutto si dispose di non volere piú essere al mondo, ma di darsi al servigio di Dio, ed il simigliante fare del suo piccol figliuolo. Per che, data ogni sua cosa per Dio, senza indugio se n’andò sopra Monte Asinaio, e quivi in una piccola celletta sé mise col suo figliuolo, col quale, di limosine in digiuni ed in orazioni vivendo, sommamente si guardava di non ragionare, lá dove egli fosse, d’alcuna temporal cosa né di lasciarnegli alcuna vedere, acciò che esse da cosí fatto servigio nol traessero, ma sempre della gloria di vita eterna e di Dio e de’ santi gli ragionava, nulla altro che sante orazioni insegnandogli: ed in questa vita molti anni il tenne, mai della cella non lasciandolo uscire né alcuna altra cosa che sé dimostrandogli. Era usato il valente uomo di venire alcuna volta a Firenze, e quivi secondo le sue opportunitá dagli amici di Dio sovvenuto, alla sua cella tornava. Ora, avvenne che, essendo giá il garzone d’etá di diciotto anni, e Filippo vecchio, un dí il domandò ove egli andava. Filippo gliele disse; al quale il garzon disse: — Padre mio, voi siete oggimai vecchio e potete male durar fatica; perché non mi menate voi una volta a Firenze, acciò che, faccendomi conoscere gli amici e divoti di Dio e vostri, io, che son giovane e posso meglio faticar di voi, possa poscia pe’ nostri bisogni a Firenze andare quando vi piacerá, e voi rimanervi qui? — Il valente uomo, pensando che giá questo suo figliuolo era grande, ed era si abituato al servigio di Dio, che malagevolmente le cose del mondo a sé il dovrebbono omai poter trarre, seco stesso disse: — Costui dice bene. — Per che, avendovi ad andare, seco il menò. Quivi il giovane, veggendo i palagi, le case, le chiese e tutte l’altre cose delle quali tutta la cittá piena si vede, sí come colui che mai piú per ricordanza vedute non n’avea, si cominciò forte a maravigliare, e di molte domandava il padre che fossero e come si chiamassero. Il padre gliele diceva, ed egli, avendolo udito, rimaneva contento e domandava d’un’altra. E cosí domandando il figliuolo ed il padre rispondendo, per ventura si scontrarono in una brigata di belle giovani 

\[p. [272](https://it.wikisource.org/wiki/Pagina:Boccaccio_-_Decameron_I.djvu/276) [modifica](https://it.wikisource.org/w/index.php?title=Pagina:Boccaccio_-_Decameron_I.djvu/276&action=edit)\]

donne ed ornate, che da un paio di nozze venieno; le quali come il giovane vide, cosí domandò il padre che cosa quelle fossero. A cui il padre disse: — Figliuol mio, bassa gli occhi in terra, non le guatare, ché elle son mala cosa. — Disse allora il figliuolo: — O come si chiamano? — Il padre, per non destare nel concupiscibile appetito del giovane alcuno inchinevole disidèro men che utile, non le volle nominare per lo proprio nome, cioè «femine», ma disse: — Elle si chiamano papere. — Maravigliosa cosa ad udire\! Colui che mai piú alcuna veduta non n’avea, non curatosi de’ palagi, non del bue, non del cavallo, non dell’asino, non de’ denari né d’altra cosa che veduta avesse, subitamente disse: — Padre mio, io vi priego che voi facciate che io abbia una di quelle papere. — Oimè\! figliuol mio, — disse il padre — taci: elle son mala cosa. — A cui il giovane domandando disse: — O son cosí fatte le male cose? — Sí — disse il padre. Ed egli allora disse: — Io non so che voi vi dite, né perché queste sieno mala cosa: quanto è a me, non m’è ancora paruta vedere alcuna cosí bella né cosí piacevole come queste sono. Elle son piú belle che gli agnoli dipinti che voi m’avete piú volte mostrati. Deh\! se vi cal di me, fate che noi ce ne meniamo una colá sú, di queste papere, ed io le darò beccare. — Disse il padre: — Io non voglio; tu non sai donde elle s’imbeccano\! — E sentì incontanente piú aver di forza la natura che il suo ingegno, e pentessi d’averlo menato a Firenze.

**RIASSUNTO DELLA DIFESA**

Boccaccio inizia la sua novella affermando di aver sempre pensato che solo le torri più alte o i rami più alti degli alberi sarebbero stati colpiti dall'invidia e dalla cattiveria degli altri, ma che ha scoperto di essersi sbagliato. Nonostante abbia cercato di fuggire da questo spirito distruttivo, ha continuato a essere colpito e ferito dalle critiche e dalle accuse degli altri, soprattutto quando si tratta delle sue storie d'amore e dei suoi racconti di donne.

Alcuni lettori, infatti, hanno criticato Boccaccio per aver scritto storie troppo volgari e per aver mostrato troppo interesse per le donne. Altri hanno suggerito che, a causa della sua età avanzata, Boccaccio dovrebbe astenersi dal parlare di donne e dedicarsi piuttosto alla poesia e alle Muse.

Boccaccio, tuttavia, si difende dalle accuse affermando che le sue storie sono state scritte per consolare le donne e per farle sentire meglio in un mondo che spesso le ha ignorate o maltrattate. Inoltre, afferma che la sua età avanzata non gli impedisce di scrivere storie d'amore, poiché l'amore è un tema universale che può essere compreso e apprezzato a tutte le età.

Per dimostrare il valore delle sue storie, Boccaccio racconta un breve aneddoto di un uomo che, dopo aver perso la sua amata moglie, si ritira in un eremo con il suo giovane figlio e si dedica alla preghiera e alla penitenza. 

**RIASSUNTO DELLA STORIA**

, Filippo Balducci, dopo la morte della moglie, decide di ritirarsi in solitudine con il figlioletto su una montagna. Vivendo di limosine e in preghiera, cerca di evitare ogni contatto con il mondo, insegnando al figlio solo l'amore per Dio e per la vita eterna. Quando il figlio diventa maggiorenne, lo porta con sé a Firenze, dove il giovane rimane incantato dalla bellezza della città e delle donne che vi abitano. Il padre, però, per evitare che il figlio cada in tentazione, non gli rivela il vero nome delle donne, ma li chiama "papere".

**DOMANDA4**

La frase significa che la persona si sentì improvvisamente più influenzata dalla forza della natura che dalle proprie capacità intellettuali. In altre parole, la sua intelligenza non era sufficiente per comprendere appieno ciò che stava accadendo, ma il potere della natura lo aveva reso consapevole della sua forza e della sua grandezza.

