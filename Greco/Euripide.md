**LA VITA**  
Nasce a Salamina attorno al 480 e muore nel 406 a.C. a Pella.  
Alla nascita siamo alla fine delle guerre persiane \[apogeo di Atene\], alla morte siamo poco prima  
della decadenza d'Atena.  
Come desumiamo dalla sua alta formazione culturale probabilmente proveniva da una  
famiglia agiata.  
Nonostante questo, comici come Aristofane, lo derisero definendolo figlio di una verduraia:  
questa informazione veniva dal fatto che nelle sue opere i personaggi sono molto vicini all'uomo  
comune e privi di alone eroico.  
Della sua vita sappiamo poco: non prese parte alla vita politica e rappresentò una sorta di  
nuovo intellettuale, totalmente assorbito in un mondo di conversazioni con gli intellettuali  
dell'epoca.  
Ebbe la prima biblioteca del mondo greco che conosciamo: possedeva moltissimi volumi, era  
molto colto, e addirittura nel suo isolamento aveva allestito in una grotta un luogo di ritiro per  
leggere e meditare.  
Questo particolare é in riferimento al suo atteggiamento di intellettuale totalmente separato,  
per scelta, dalla vita politica.  
Tuttavia ha anche amicizie nella cerchia dei sofisti.  
Nell'ultima parte della sua vita, oramai vecchio, abbandonò nel 408 Atene \[dove vinse pochi  
agoni\] per ritirarsi alla corte di Archelao in Macedonia che aveva creato una sorta di circolo di  
intellettuali attorno a sé.  
Morì e fu seppellito a Pella, in Macedonia, nel 406 a.C.  
**IL TEATRO DI EURIPIDE**  
La produzione inizia nel 455\.  
Notizie sulla produzione tragica ci sono giunte indirettamente: si parla dei suoi insuccessi \[solo  
5 vittorie di cui una postuma\] e della non accettazione da parte del pubblico.  
Questo perché era molto innovativo e originale sia dal punto di vista musicale che  
drammaturgico.  
Di lui ci sono giunte 17 TRAGEDIE SICURE, 1 incerta e 1 dramma satiresco \[Il Ciclope\].  
Sono molte le tragedie sopravvissute rispetto ad Eschilo e Sofocle, questo perché:  
• Fu selezionato tra gli autori da studiare nella tarda antichità (antologizzazione)  
• Caso fortuito, ci sono giunti per copia diretta manoscritti medievali che hanno  
conservato molte delle sue opere  
• Altri ritrovamenti papiracei  
Euripide é un intellettuale che soffre nella società in cui vive, lo deduciamo da una serie di  
elementi:  
• Il VIVERE APPARTATO, il non essere collegato all'ambiente politico  
• I contemporanei comici ne parlano in termini molto dispregiativi: per Aristofane  
é stato il "distruttore della tragedia" \[Nietzche\] passando ad un genere nuovo, lo  
accusa di aver introdotto sulla scena i cosiddetti "EROI PEZZENTI", eroi tratti dal mito  
ma raffigurati in forma mediocre, come personaggi di basso tono, un condensato di  
vizi e mediocrità tipici dell'uomo comune. Sarebbe quindi passato ad un teatro  
meramente popolare.  
Quest’aspetto per alcuni corrisponderebbe ad una CRITICA corrosiva AI VALORI  
TRADIZIONALI che vedevano nel mito il modello di riferimento.  
Effettivamente uno degli elementi più tipici di Erodoto é la distanza dal mito tradizionale che  
rappresenta ancora un "repertorio" ma non ne rimane più niente.  
**I PERSONAGGI**  
I personaggi di Euripide sono PRIVI DI EROICITA’, sono ridotti alla loro normalità, sono uomini  
comuni di cui si studiano i meccanicismi complessi e che hanno all'interno della propria  
psicologia dei conflitti forti e laceranti.  
Parallelamente all'abbassamento all'uomo comune c'è anche l'aggiungersi sulla scena di  
personaggi comuni come il pedagogo o la nutrice che non sono mai protagonisti ma di  
contorno: a loro per la prima volta viene affidato un compito importante.  
Euripide si concentra sulla psicologia, una sorta di labirinto delle emozioni.  
Non interessa (come invece in Sofocle) il destino incomprensibile, il fato, gli dei visti come  
elemento ostacolante, ma il meccanismo interiore del conflitto, spesso lacerante tra forze  
irrazionali che si muovono nell'INTERIORITA’ (vengono da dentro\!).  
Alessandro Iannella \- Euripide    
**LE DIVINITA’**  
Gli dei sono presenti ad esempio nel PROLOGO o per risolvere intrecci irrisolvibili alla fine come  
"DEUS EX MACHINA": a differenza di Sofocle sono spesso presenti sulla scena ma in forma  
meramente scenica e non morale.  
Gli dei non hanno nessun collegamento, se non scenico, con gli uomini: ci sono ma non  
sono una chiave di lettura della realtà umana, che è del tutto distaccata.  
Il piano divino non si considera, non può fornire una spiegazione della realtà né il perché i  
personaggi innocenti sono destinanti alla sconfitta e perseguitati dal male.  
Euripide fu infatti accusato di ATEISMO: la sua posizione fu letta come posizione critica nei  
confronti della religione tradizionale.  
**LE NOVITA’ PRINCIPALI**  
• ASSENZA EROICA nel mito e personaggi umili  
• ASSENZA DIVINA  
• REALTA’ NEGATIVA, Euripide mostra spesso l’inutilità della guerra.  
• CRITICA ALL’ISTITUTO FAMILIARE  
La realtà non ha più niente di eroico ma é fondamentalmente negativa, dai meccanismi atroci e  
crudeli: Euripide fa spesso vedere l'inutilità e la ferocia della guerra.  
Altra critica é all'istituto familiare, ai rapporti nelle famiglie dove non sempre i rapporti parentali  
sono veri e sinceri ma spesso mossi dall'egoismo.  
LA DONNA  
Sono spesso donne le protagoniste delle tragedie: Euripide contesta l'emarginazione  
femminile e il ruolo rigido dato ai due sessi.  
Essendo personaggi marginali si prestano però perfette per rappresentare la logica  
dell’istintività e della passionalità che l’uomo, per sua formazione culturale, tende a  
soffocare.  
La donna é così più libera nella possibilità di portare alla ribalta le pulsioni più profonde.  
**INNOVAZIONI DRAMMATURGICHE**  
• Il Prologo cambia: compare un personaggio, come anche una divinità, che da le  
coordinate fondamentali per la comprensione e poi non si vede più.  
• Il Personaggio passa spesso dal recitato alla monodia \[il canto\], in particolar modo nei  
momenti di maggior pathos.  
• Il Deus ex machina: l’intreccio è divenuto talmente ingestibile, perché incentrato  
sull’interiorità dei personaggi, che le azioni sono diventate complicate perché in secondo  
piano. La tragedia si conclude con l’elemento esterno e posticcio del deus ex machina.  
**STILE**  
E’ colloquiale, la lingua é semplificata, popolare ma molto raffinata e accoglie i linguaggi  
tecnici dell’epica come della filosofia, della medicina, quello giuridico...  
E’ un linguaggio molto variegato, mai monotono ma sempre abbinato al personaggio che sta  
parlando.  
Il registro passa dall’aspetto più lirico e patetico ad un linguaggio grottesco, comico, o  
fortemente polemico e satirico.

**1\) ALCESTI (438 a.C.)**  
E’ una Tragicommedia.  
E’ la quarta tragedia a termine di una trilogia e andava a sostituire un dramma satiresco.  
Tuttavia non é un dramma satiresco: manca il coro dei Satiri, ha un lieto fine e il tono non é  
comico.  
**TRAMA**  
Admeto, re di Fero, dovrebbe morire ma in base ad un dono che gli è stato fatto da Apollo può  
non morire se trova qualcuno disposto a dare in cambio la sua vita.  
Nessuno, tranne la moglie Alcesti, é disposto a farlo.  
Al palazzo arriva Eracle che chiede ospitalità e che non sa nulla del lutto. Admeto, per non  
affliggere l’ospite, dice che c’è un lutto ma che é quello di una serva.  
Solo dopo le esequie della regina e lo scontro con il padre che lo accusa di vigliaccheria, Eracle  
viene a sapere la verità.  
Talmente colpito dalla nobiltà di Admeto e dalla storia straziante, Eracle decide di affrontare  
Thanatos nell’Ade per riportare in vita la donna e sottopone ad un prova d’amore Admeto.  
Porta a palazzo una sposa velata che vorrebbe sposarsi con lui: Admeto, conscio di aver  
promesso ad Alcesti che non sarebbe stato con nessun altra, rifiuta.  
La sposa si toglie il velo: é Alcesti.  
**ERACLE, EROE TRAGICOMICO**  
Si nota un particolare episodio in cui Eracle, eroe tipico della mitologia classica, è mostrato  
completamente ubriaco: invita Admeto a spassarsela.  
Rappresenta l’uomo comune caratterizzato da elementi grotteschi.  
Eracle non ha più nulla d’eroico, é un aiutante su cui si sposta l’attenzione dell’autore.  
E’ un forte esempio di svalutazione del mito  
ALCESTI IN ESIODO  
Già presente ne “Il Catalogo delle Donne”, il mito si concludeva diversamente, senza Eracle,  
perché Persefone, commossa dal sacrificio di Alcesti, le ridava la vita.  
In Euripide é inserito il personaggio di Eracle che lotta contro la morte: l’attenzione è quindi  
spostata anche su di lui che occupa una parte significativa alla vicenda.  
Alcesti, addirittura, compare una sola volta.  
**LE RELAZIONI TRA I PERSONAGGI**  
Alcesti é l’eroina positiva che rappresenta l’amore del rapporto coniugale: è la donna che per  
amor del marito rinuncia alla propria vita.  
Tuttavia la motivazione che lei stessa fornisce non é collegata al marito\!  
Alcesti agisce solo per ISTINTO MATERNO, per non lasciare i figli privi di padre.  
La donna rappresenta l’eccesso dell’amore ed é accompagnata da personaggi mediocri e  
umili come ad esempio Admeto, che non ha niente dell’eroe tragico e non deve fare nessuna  
scelta. E’ piccolo e anche quando si scontra con il padre non fa altro che rimproverarlo con  
termini egoistici come fa anche l’altro personaggio (mediocre anch’egli e la madre).

**3\) LE TROIANE (415 a.C.; si sta progetto la spedizione in Sicilia)**  
Il mito della guerra di Troia é utile per vedere la concezione che ha Euripide della guerra: non è  
vista in termini eroici, ma é negativa e disumana, crudele e disumanizzante.  
La guerra é la manifestazione della natura più atroce che si annida nell’uomo: la guerra di Troia  
non é guerra di eroi ma di carnefici e vittime.  
TRAMA  
La città di Troia, dopo una lunga guerra, è infine caduta. Gli uomini troiani sono stati uccisi,  
mentre le donne devono essere assegnate come schiave ai vincitori. Cassandra viene data ad  
Agamennone, Andromaca a Neottolemo ed Ecuba ad Odisseo. Cassandra predice le disgrazie  
che attenderanno lei stessa e il suo nuovo padrone una volta tornati in Grecia,\[1\] ed il lungo  
viaggio che Odisseo dovrà subire prima di rivedere Itaca. Andromaca subisce una sorte terribile,  
poiché i greci decidono di far precipitare dalle mura di Troia Astianatte, il figlio che la donna  
aveva avuto da Ettore, per evitare che un giorno il bambino possa vendicare il padre e per porre  
fine alla stirpe troiana. Successivamente Ecuba ed Elena si sfidano in una sorta di agone  
giudiziario, per stabilire le responsabilità dello scoppio della guerra. Elena si difende ricordando il  
giudizio di Paride e l’intervento di Afrodite, ma Ecuba svela infine la colpevole responsabilità  
della donna, fuggita con Paride perché attratta dal lusso e dall’adulterio. Alla fine, il corpicino di  
Astianatte viene riconsegnato ad Andromaca per il rito funebre, Troia viene data alle fiamme, e le  
prigioniere vengono portate via mentre salutano per l’ultima volta la loro città.  
**TEMATICA**  
E’ una tragedia CORALE, incentrata sulle donne troiane che devono essere smistate per essere  
attribuite come bottino di guerra ai vincitori. Per una sorta di ironia tragica vengono assegnate ai  
personaggi che sono stati più crudeli nelle loro sorti.  
E’ una tragedia STATICA che procede in scene parallele a blocchi che si susseguono l’una  
all’altra.  
Nel momento in cui si apre oramai tutto é deciso, il passato é completamente azzerato, Troia é  
distrutta, le donne sono prive di dignità e non resta che smistarle.  
MANCA del tutto una DIMENSIONE DI FUTURO, di speranza, le donne non saranno più donne a  
pieno diritto ma delle prede.  
**ASSENZA DEGLI DEI**  
Due dei, Atena e Poseidone, compaiono nel prologo ma non per esporre la propria  
compassione, ma per decidere a tavolino di vendicare i singoli vincitori e di ostacolarli in modo  
tale che paghino per le proprie colpe. Tuttavia, oltre al prologo, non hanno più intersezione con la  
realtà.  
**I PERSONAGGI**  
Ecuba, la regina, moglie di Priamo, rimane sulla scena dall’inizio alla fine e rappresenta un  
legame tra le varie donne.  
Andromaca é analizzata molto bene: ha perso Ettore e il proprio spazio, il proprio ruolo e su di  
lei incombe anche il destino disumano del piccolo figlio Astianatte che i Greci hanno deciso di  
scagliare giù dalle mura di Troia.  
I Greci vogliono che Andromaca, assegnata a Neottolemo, figlio di Achille, non pianga il proprio  
bambino: quest’elemento è stato visto dalla critica contemporanea come l’aspetto più crudele  
che il vincitore possa imporre al vinto.  
**PRIVARE IL VINTO DEL DOLORE**, della sua umanità, é la cosa peggiore che ci possa essere.  
I vincitori sono infatti visti come dei Carnefici che pensano di avere iil completo potere sui vinti,  
sono accecati da una follia di vittoria che li preclude da qualsiasi forma di compassione e  
umanità.  
**EROI SVALUTATI E GIUDICATI**  
Ma i personaggi maschili Greci sono in realtà gli eroi dell’epoca, personaggi importanti e stimati  
della mitologia, che qui vengono visti non come eroi ma come spietati carnefici.  
Anche loro sono però fragili: subiranno infatti una serie di vicende dolorose e il giudizio spietato  
dei vinti, inappellabile. Le donne, che sembrano puri fantocci, ormai senza alcun peso né dignità,  
in realtà saranno i loro giudici più spietati.  
COS’E’ LA GUERRA  
Mentre i carnefici sono figure meschine e spietate, i vinti (le donne troiane) fanno vedere il loro  
punto di vista in relazione alla guerra, ovvero come sia un mero meccanismo di dolore che viene  
introdotto nella storia semplicemente per la volontà di sopraffazione.  
**LE DONNE**  
Hanno una forza morale incredibile, il legame che c’è tra di loro è concentrato nella figura di  
Ecuba, il personaggio che rappresenta la MEMORIA COLLETTIVA e l’IDENTITA’ **COLLETTIVA**  
in quanto invita a non dimenticare se stessi, per portare una parte di se anche nel nuovo mondo  
dove si sarà solo oggetto di desiderio e sopraffazione.  
Le donne portano un messaggio pacifista al massimo.

**5\) ELENA**  
Fa parte delle tragedie tarde, in cui l’intreccio diviene prevalente rispetto alla psicologia del  
personaggio: ci sono colpi di scena frequenti, riconoscimenti improvvisi, e la presenza del  
destino ceco che si introduce nella vicenda eliminando tutte le aspettative.  
**TRAMA**  
Ricalca le versioni di Stesicoro ed Erodono in cui si affermava che Elena non sia fuggita a Troia  
con Paride, dove invece è andato un simulacro, bensì sia stata trasportata in Egitto contro la sua  
volontà e l’attendesse, più casta di una vestale romana, l’arrivo del suo sposo.  
Euripide afferma che la Grecia è stata ingannata circa la storia di questa povera donna. Menelao  
di ritorno dalla guerra di Troia naufraga in Egitto, ritrova Elena e, vedendo che era pesantemente  
insidiata dal re Teoclimeno si finge un messaggero giunto proprio per annunciare la sua  
scomparsa. Elena allora finge di accondiscendere a concedersi al re di Egitto se questi gli  
avesse permesso di pregare in nave sopra il luogo del naufragio del marito. Teoclimeno accetta,  
Menelao ed Elena fuggono e per placare il re di Egitto occorrono addirittura due dei ex machina:i Dioscuri

SCHEMA RIASSUNTIVO SULL’ULTIMO EURIPIDE  
NOVITA’  
\- Tragedie di Intreccio: riconoscimenti improvvisi, colpi di scena, destino ceco che  
sconvolge le aspettative.  
\- Ambientazione spesso esotica per mostrare un mondo nuovo, diverso da quello Greco.  
\- Presenza degli Equivoci per suscitare il Riso: si é più vicini alla Commedia (es. Riso).  
I personaggi sono ignari di alcuni fatti (ironia tragica).  
ERACLE  
\- Eroicità: é comprendere la propria debolezza e l’importanza della solidarietà. L’eroe é un  
uomo comune che lotta con se stesso.  
\- Follia: é perdita di razionalità, uno spartiacque tra un passato eroico e una vita debole, di uomo  
fragile, che medita anche il suicidio.  
La brutalità della follia viene colta nella sventura dell’eroe, visto in modo compassionevole.  
ELENA  
\- Realtà del Doppio: la realtà é vuota e insensata, non é ciò che sembra ma si basa  
sull’apparenza.  
\- Fama inconsistente: inutile, non corrisponde alla persona.  
\- Guerra come illusione che produce però delle conseguenze reali drammatiche: é inutile.  
BACCANTI  
\- Tipologia tradizionale perché edita in Macedonia, per un pubblico nuovo e non ancora  
abituato alla sperimentazione: infatti il coro é fondamentale, la trama collegata e montata per  
scene con un momento di massima tensione e poi scioglimento, é presente la trama  
psicologica.  
\- Religione del Rito Estatico: l’ateismo é messo in dubbio, per alcuni Euripide si é convertito,  
per altri invece vuole mostrare come la religione tradizionale porti sciagura.  
\- Follia: nuova perché ci rappresenta una dimensione diversa, non logico-razionale-maschile,  
ma femminile, che si basa sull’energia selvaggia per poter percepire la realtà: é qualcosa di  
privilegiato.  
\- Polis vs Baccanti: entrambi i modelli sono negativi. Il primo é incapace di dominare l’avvento  
di nuove forze, come appunto la furia delle Baccanti. Il secondo invece porta alla rovina e ad  
omicidi terribili.  
